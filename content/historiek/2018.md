---
  lineup:
    - Zwangere Guy
    - Mermaid
    - Yokan
    - The Lighthouse
    - Partyfriex
    - Nielson
    - Kensington
    - Broken Bottle Big Band
    - Michael Amani
    - DJ Licious & Sakso
  secondstage:
    - WLC
    - Seba Lecompte b2b Man Outta Space
    - Nelsøn
    - Lebawski
---

Het was weer tijd voor hét hoogtepunt  onder de Gentse studenten. Student Kick-Off 2018 was er weer boenk op!

De Brusselse trots Zwangere Guy verliet zijn geliefde BXL om Gent onveilig te maken. Met Gorik Pt. 1 kreeg hij heel het Sint-Pietersplein stil. Na dit stevig begin volgden topartiesten uit binnen –en buitenland elkaar op. De zwoele band Mermaid en Gentse Yokan brachten ons naadloos bij The Lighthouse. Deze Leuvense band trakteerde de Gentse studenten op perfecte vrijdagavondmuziek om al je zorgen te vergeten. Al hadden de vele liters bier daar misschien ook mee te maken.

Je zou al bijna denken dat we bezig zijn met de ronde van Vlaanderen, ware het niet dat ook onze Noorderburen aanwezig waren. Partyfriex moest het geen twee keer zeggen, heel Gent wist dat onze studenten moesten zuipen. Na al die pintjes was het tijd om sexy te dansen met Nielson.

Ook op de second stage was het dansen en zweten met WLC, Seba Lecompte b2b Man Outta Space, Nelsøn en Lebawski.
Kensington speelde de ene hit na de andere en kreeg het hele publiek mee. Waarom veel artiesten naar Gent halen als je ze ook in één band kan krijgen? Broken Bottle Big Band zorgde ervoor dat al de dansbenen nu echt werden losgeschud en niemand kon blijven stilstaan.

DJ Licious & Sakso ruilden het podium van Tomorrowland in voor onze main stage en sloten deze editie af terwijl het publiek al flink was opgewarmd door DJ Michael Amani.

Alweer een stevige editie, op naar de volgende!
