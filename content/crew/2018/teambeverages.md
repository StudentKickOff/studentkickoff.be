---
Title: Team Beverages
teamnaam: Beverages
foto: /assets/images/org/2016/teambeverages.jpg
teamleden:
  -
    naam: Cedric Philippe
    functie: Team Lead
  -
    naam: Jonas Nuyttens
    functie: Coördinator Logistiek
  -
    naam: Charlotte Maenhaut
    functie: Coördinator Verkoop
  -
    naam: Dylan Sabot
    functie: Coördinator Partners
  -
    naam: Viktor De Mulder
    functie: Coördinator VIP
  -
    naam: Antoine De Vogelaere
    functie: Crew Lead
  -
    naam: Martijn Van Der Stap
    functie: Crew Lead
  -
    naam: Thomas Lauwereins
    functie: Crew Lead
  -
    naam: Servais Dhondt
    functie: Crew Lead
  -
    naam: Sander Phlips
    functie: Crew Lead
---

Team Beverages zorgt voor alle drank en catering op het terrein. Zware onderhandelingen met grote partners zoals Coca-Cola, Jet-Import, Diageo en andere is nog maar het begin van de voorbereiding. Daarnaast komt ook de logistieke inplanting van alle koeling en tapwagens, verdeeld over 10 bars. Neem daarbij nog de volledige organisatie van de VIP-ruimte, een inschatting van het aantal barmedewerkers en het alom gevreesde milieuplan en je komt tot een uitdagende mix van leuke ideeën en persoonlijkheden!


We beginnen met onze Coördinator Partners. Hij zorgt voor een goede relatie met de hoge managers binnen o.a. Alken-Maes, maar ook voor de verdere uitwerking qua sponsordeals. Dit jaar werd ook de organisatie van een foodtruckzone toegevoegd aan deze functie.


In een sponsordeal zit natuurlijk ook heel wat logistieke sponsoring. Onze Coördinator Logistiek maakt een planning op van alle materialen, maar zorgt ook voor een schatting van de te voorziene drank op Student Kick-Off en verdeelt die dan ook per bar. Heb jij een idee hoeveel liter bier er voorzien moet worden aan de bar in de foodtruckzone?


Als derde gaan we naar de VIP, verdeeld in twee ruimtes: de VIP-tent en het VIP-dek. Coördinator VIP zorgt voor het meubilair, belichting, koeling,… en ziet ook dat alles op het moment van opening onberispelijk klaar staat. Hij zorgt ook voor alle uitnodigingen naar onze belangrijke partners, maar wel met een juiste verdeelsleutel zodat er geen klachten van drukte binnenstromen.


Al deze bars kunnen natuurlijk niet draaien zonder crew. Een team van 500 vrijwilligers staat elk jaar met een glimlach klaar om onze bezoekers te bedienen. Deze mensen worden aangestuurd door onze Coördinator Verkoop. In nauwe samenwerking met Team HR zorgt zij voor een perfecte schatting en planning.


Last but not least, onze Coördinator Duurzaamheid. Als een drankje leeg is, moet er natuurlijk iets gebeuren met dat plastic. Deze man zorgt voor een proper plein en stuurt een team van milieumedewerkers aan die meewerken aan dit verhaal. Misschien halen we dit jaar wel de Groenevent Award binnen!


Deze verzameling coördinatoren steekt ook graag de handen uit de mouwen tijdens de op- en afbouw en worden bijgestaan door een team van Crew Leads. Een greep uit hun takenpakket: rondrijden met een heftruck, grote bars klaarmaken en 30.000 bezoekers voorzien van alle drank. Werklust en plezier verzekerd!
