---
naam: ABVV Oost-Vlaanderen
---
ABVV-jongeren is de organisatie voor schoolgaande en studerende jongeren tussen 15 en 25 jaar en voor jongeren in de overgang tussen school en werk. Lidmaatschap is volledig gratis én omvat een volwaardig pakket aan diensten, informatie en het 3-maandelijkse tijdschrift ‘Magik?’.

**Scholieren, studenten** en/of hun ouders kunnen in eerste lijn bij adviespunt en in tweede lijn bij ABVV-jongeren terecht voor hulp bij het aanvragen van een studietoelage.

**Jobstudenten** met moeilijkheden op de werkvloer worden door ABVV-jongeren verder geholpen. In het geval ABVV-jongeren het probleem in eerste lijn niet opgelost krijgen worden jongeren-leden van ABVV-regio Antwerpen in tweede lijn geholpen door de betrokken vakcentrale en in een volgende fase eventueel door onze juridische dienst.

Jongeren die voor het eerst aan het werk zijn maar nog geen vakantierechten hebben omdat ze pas zijn afgestudeerd, kunnen in alle kantoren van ABVV-regio Antwerpen een aanvraag doen voor **jeugdvakantie**.

Met jonge militanten die actief zijn op hun bedrijf en in hun centrale bouwen ABVV-jongeren het netwerk Working Class Heroes uit. In samenwerking met of op vraag van andere jongerenorganisaties (jeugdhuizen, Animo, jeugddiensten) zetten we activiteiten op. Met sensibiliserende en preventieve infomomenten werken ABVV-jongeren aan een netwerk met andere jongerenorganisaties. 
