---
name: Hydra/Zeus WPI
---

Lessenrooster, studentenresto's en Schamper. Via Hydra ben je steeds verbonden met Minerva en het laatste UGent nieuws.

Zeus WPI is de werkgroep informatica van de Universiteit Gent. Oorspronkelijk stond WPI voor Werkgroep Publieke Informatica en hostten wij de eerste mailserver van de UGent.

Wij zijn studenten die het gebruik van Free and Open Source Software (FOSS) promoten, lessen geven over nuttige software als LaTeX en introducties geven tot programmeertalen zoals Python, Ruby of Rust. Daarnaast bieden we ook enkele diensten aan zoals shell-accounts, web-hosting, git-repositories, enz. Doorheen het academiejaar engageren we ons ook in verschillende projecten, zo zijn we sinds enkele jaren verantwoordelijk voor het telsysteem van de 12urenloop of ondersteunen we het FaculteitenKonvent bij ICT-projecten.

Iedereen is welkom bij Zeus WPI, ook al studeer je geen informatica. Het enige wat je nodig hebt is een gezonde dosis interesse en een beetje geeky aanleg.
