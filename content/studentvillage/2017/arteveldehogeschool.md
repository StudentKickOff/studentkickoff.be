---
name: Arteveldehogeschool
---

Aan Arteveldehogeschool denk Ã©n doe je. Tijdens je opleiding krijg je niet alleen een stevige wetenschappelijke basis mee, maar proef je ook volop van de praktijk. Zo groei je uit tot een uitstekende professional, startklaar voor een boeiende job of om verder te studeren.

Voor elk wat wils 18 professionele bacheloropleidingen met internationaal luik

Met ons uitgebreide aanbod van 18 professionele bacheloropleidingen geven we jongeren een brede waaier aan perspectieven. Van business tot gezondheidszorg: het kan allemaal aan Arteveldehogeschool.

Wil je tijdens jouw opleiding je grenzen letterlijk verleggen? Arteveldehogeschool biedt jou die kans! Van Frankrijk of China tot de Verenigde Staten: dankzij ons internationaal netwerk in 89 landen, zijn de mogelijkheden om in het buitenland te studeren of stage te lopen grenzeloos.

Net afgestudeerd of ervaren professional?

Je bijscholen of specialiseren? Wie wil blijven leren, is bij ons aan het juiste adres! We hebben een ruime keuze aan bachelor-na-bacheloropleidingen, postgraduaten en bijscholingen.

Uitstekende begeleiding op maat

Aan de Arteveldehogeschool studeren ruim 13.000 studenten en elke student heeft een verschillende persoonlijkheid met eigen talenten, interesses en toekomstplannen. Daarom zetten we sterk in op begeleiding op maat.

Weet je (nog) niet welke opleiding bij jou past? De dienst studieadvies helpt je om die knoop door te hakken. Wil je studeren combineren met je verantwoordelijkheden buiten de opleiding, zoals een job, een gezin, een onderneming of topsport? Dat kan met een bijzonder statuut of een traject op maat.

Kortom: je staat er nooit alleen voor!

Wat is een stuver? Een studentenvertegenwoordiger (kortweg stuver) is het aanspreekpunt van de groep voor studenten, lectoren en directieleden. De stuver heeft als groepsverantwoordelijke dus vooral een **signaal- en communicatiefunctie**, zowel naar studenten als naar onderwijzend personeel toe. Een stuver wordt vaak aangesproken over o.a. de examenregeling, de organisatie van activiteiten, stageproblemen, evaluaties, enz... Er zijn studentenvertegenwoordigers actief op **niveau van de opleiding** (opleidingsstudentenraad) en op overkoepelend **niveau voor de hele Arteveldehogeschool** (studentenraad Artevelde).
