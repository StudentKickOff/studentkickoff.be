---
name: 'KUL, Odissee en Luca School of Arts'
---

KU Leuven heeft 2 campussen in Gent: Technologiecampus Gent (Faculteit Industriële Ingenieurswetenschappen) en Campus Sint-Lucas Gent (Faculteit Architectuur).

Op Technologiecampus Gent word je opgeleid tot een industrieel ingenieur die wil verbeteren. Producten, processen, diensten ... kortom: de wereld! Door mee te werken aan bedrijfsprojecten met echte ondernemers en onderzoekers word je een student die niet enkel 'kent', maar ook 'kan' werken aan een betere wereld. De noden van de praktijk inspireren het onderwijs, zodat je als student industrieel ingenieur wordt voorbereid om in specialisaties als lichttechnologie, duurzaam bouwen, (bio)chemische ingenieurstechnieken, mechatronica, maritieme technieken ... je expertise in te zetten en de technologie van de toekomst te optimaliseren.

LUCA School of Arts is de enige kunsthogeschool in Vlaanderen en een referentie in het hoger kunstonderwijs. Want LUCA bundelt de kracht en expertise van vijf gerenommeerde instellingen op evenveel campussen verspreid over Brussel (Sint-Lukas Brussel en Narafi), Genk (C-mine), Gent (Sint-Lucas Gent) en Leuven (Lemmens). Campus Sint-Lucas Gent heeft een ruim opleidingenaanbod met twee driejarige professionele bacheloropleidingen in Beeldende Vormgeving en Interieurvormgevingen één vierjarige academische opleiding in Beeldende Kunsten. Wie de academische opleiding volgt kan zich verder bekwamen in de Specifieke Lerarenopleiding.
