---
name: HoGent
---

De Hogeschool Gent Studentenraad (HGSR) is de erkende, officiële studentenraad van de Hogeschool Gent. De HGSR fungeert als overlegplatform, adviesorgaan en uitvalsbasis en ondersteunt bovendien tal van projecten, zowel binnen als buiten de hogeschool. De HGSR brengt de verkozen studentenvertegenwoordigers van de faculteiten samen en biedt naast haar eigen werking ook onderdak aan alle studenten uit de faculteitsraden en de opleidingscommissies, de participatiecommissies, de algemene vergadering van de Studentenvoorzieningen en de leden van het inrichtingsorgaan  van de hogeschool.

Waarom zou je stuver worden?

*	Je leert heel wat andere mensen kennen, niet alleen medestudenten(vertegenwoordigers), maar ook bestuurders van de HoGent.
*	Je leert efficiënt vergaderen, presentaties geven, onderhandelen en in discussie gaan op alle niveaus (van student naar directie, stadsniveau en Vlaams niveau).
*	Je bouwt deskundigheid op in het bevorderen van overleg en participatie in het communicatie- en besluitvormingsproces.
*	Als actieve stuver kan je gebruik maken van het ‘bijzonder statuut’ waarmee je individuele bijzondere examen- en onderwijsregelingen kan aanvragen.
*	Actieve stuvers ontvangen, na een jaar inzet, een officieel attest van hun mandaat als studentenvertegenwoordiger, een attest dat kan gebruikt worden bij het solliciteren.
