---
name: ACLVB
---
Freezbe, dat is de jongerenvakbond van ACLVB. Wij komen op voor de rechten van jobstudenten, schoolverlaters, werkzoekenden, en jonge werknemers. We helpen je op weg met een heleboel informatie en advies. Zit je met een probleem? Dan zijn wij er om jou te helpen!

Daarnaast hebben we allerlei diensten waar je als lid gebruik van kan maken. Zo ben je goed geholpen!
*	Juridische ondersteuning. Zit je met een bepaald probleem of lig je in conflict met je werkgever? Dan kan je terecht bij onze juridische dienst. 
*	Loopbaanconsulenten en -begeleiders. Wil je beginnen zoeken naar werk, maar weet je niet hoe? Heb je een job maar wil je iets anders doen? Onze consulenten en begeleiders helpen je op weg! 
*	Uitbetalingsinstelling. Wil je een uitkering uitbetaald krijgen? Of wil je jeugdvakantie aanvragen? Dan kan je ook terecht bij ACLVB. Wij volgen je dossier op en helpen je door de administratieve rompslomp. 
*	Hulp bij het solliciteren. Heb je informatie nodig? Iemand om je cv na te lezen? Dan kan je altijd terecht bij Freezbe!
*	Informatie en advies. Heb je vragen over je belastingen, studietoelage, pensioen, pensioensparen, kindergeld, ... ? Dan kunnen we je zeker verder helpen!

Waarom aansluiten bij een vakbond?

Als werknemer heb je weinig te zeggen. Bovendien zit je in een ongelijke machtspositie met je werkgever en heb jij ook minder kennis en ervaring om goed te onderhandelen over bijvoorbeeld lonen of arbeidsvoorwaarden.
Als je lid bent van ACLVB dan versterk je de onderhandelingspositie van onze afgevaardigden en secretarissen. 
Daarnaast kan je beroep doen op alle voordelen en diensten van de liberale vakbond. Je ontvangt ook een handige Freezbe lidkaart waarmee je allerlei kortingen en voordelen krijgt!
