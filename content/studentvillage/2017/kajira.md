---
name: Kajira
---
Wie zijn we?

Onze studentenvereniging kan je het best zien als een open vriendengroep van studenten. De vereniging werd zo'n zes jaar geleden opgericht om mensen met interesse in BDSM bij elkaar te brengen en hier vrijuit over te praten. Aangezien BDSM heel wat verschillende aspecten en diverse gradaties omvat, bieden we op onze activiteiten de mogelijkheid om over de vele opinies en voorkeuren te praten. Wie graag eens met anderen ervaringen en meningen deelt over bondage, dominantie, sadisme, masochisme (maar ook over meer specifiekere thema's zoals age-play, primal, petplay, consensual non-consent, ...) is bij ons ongetwijfeld aan het juiste adres!

Wat doen we?

We organiseren verschillende activiteiten: praatavonden, workshops, filmavonden, lezingen, caf√©-avonden, gezelschapsspelletjesavonden en nog zo veel meer. Er wordt op deze avonden hoofdzakelijk vrijuit over BDSM en van alles en nog wat gesproken. Kortom, we bieden een veilige omgeving om alles te bespreekbaar te maken en waar het mogelijk is om vragen te stellen waar men in de doorsnee Vlaamse huiskamer misschien wat raar van opkijkt.
