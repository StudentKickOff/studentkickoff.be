---
naam: Schamper
logo: schamper.png
---
Schamper is het officiële studentenblad van de Universiteit Gent. Van enkele zwart-wit pagina’s zijn we over de jaren heen geëvolueerd naar een degelijk en fris ogend magazine in kleur dat gratis verspreid wordt over de hele universiteit. Sinds 2014 hebben we ons uitdeelbereik uitgebreid naar de Hogeschool Gent.
Schamper verschijnt tweewekelijks op 48 kleurenpagina’s, heeft een oplage van 5.000 exemplaren en wordt gratis verdeeld in zowat alle faculteiten, studentenhomes en –restaurants van de UGent. Hoewel in eerste instantie een studentenblad, wordt Schamper ook gretig meegenomen door menig universitair medewerker.