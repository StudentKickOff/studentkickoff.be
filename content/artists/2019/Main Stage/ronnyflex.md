---
name: Ronnie Flex & Deuxperience
index: 1
description: "
Ronnie Flex is de afgelopen jaren uitgegroeid tot het artistiek imponerende, boeiende en uitgesproken boegbeeld van een ongekend succesvolle generatie hiphopartiesten. De eigenzinnige, genre-overstijgende, performer heeft met zijn releases een abonnement op de hitlijsten. Samen met de band Deuxperience tourt hij sinds vorig jaar door Nederland. Met zijn eigen instrument ‘autotune’ en ondersteund door een fenomenale 9-koppige band komen zijn Caribische roots meer naar de voorgrond, en is stilstaan geen optie. Of zoals hij zelf zegt in het NRC: ‘Uiteindelijk wil ik gewoon een salsa-zanger zijn. Ik wil dat iedereen al gaat dansen zodra ik het podium op kom’.  
"
---
