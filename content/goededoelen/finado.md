---
  name: FINADO
  logo: finado_logo.png
---
FINADO biedt hulp op het vlak van gezondheid, onderwijs, water- en sanitaire voorzieningen, aan de meest kwetsbare gezinnen in de gemeenschap. Bij het organiseren van projecten wordt de doelgroep nauw bij het project betrokken. Hulp is trouwens succesvoller wanneer de lokale gemeenschappen zelf met voorstellen en ideeën komen. In vele gevallen gaat het om een school(tje), een initiatief van eigen mensen, die haast zonder middelen trachten onderwijs te verschaffen aan de kinderen in het dorp.

FINADO besteedt extra aandacht aan onderwijs. Toegang tot onderwijs is niet alleen een basisrecht voor kinderen, het is ook een van de Millennium-doelstellingen. Onderwijs is de basis voor de toekomst in een minder ontwikkeld land, zoals Haïti, Vietnam en Ethiopië. De scholen zijn een essentieel maatschappelijk ankerpunt in de regio‘s waar FINADO peterschappen heeft.

Zij bieden basisvoorzieningen zoals voeding, onderwijs, bescherming en gezondheidszorg voor de kinderen van de volledige gemeenschap. De scholen doen bovendien dienst als gemeenschapslokaal voor onderricht en gezondheidszorg. Alle scholen worden uitgerust met watervoorziening en latrines. Wij zijn van plan om de middelen te investeren in ons meest recente schoolproject: Yeka Wolya.  Ook vorig jaar gingen de middelen van SKO naar dat project, dat toen trouwens door enkele van de organisatoren van SKO bezocht is.

