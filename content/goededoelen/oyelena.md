---
  name: Oye LENA
  logo: Oye_LENA_logo.png
---
Oye LENA is een onderwijsproject  in Curahuasi, in het hartje van het Andesgebergte op 2.600 meter hoogte. Het project is gesticht in april 2012 en is sinds 08 februari 2013 een officieel geregistreerde NGO in Peru.

Oye LENA staat voor “Oye Loquitas EN Acción!”, hetgeen (erg vrij vertaald) betekent: “Hoor eens, wij ondernemen actie!”

Ons project ‘Oye LENA’ wil via onderwijs armoede en sociale ongelijkheid tegengaan. Elk kind heeft recht op kwaliteitsvol onderwijs, gericht op een optimale persoonlijkheidsontwikkeling, en dit ongeacht de eigen mogelijkheden en beperkingen of de plaats en cultuur waarin ze opgroeien. Kinderen uit kansarme gezinnen en etnische minderheden, kinderen of jongeren met een handicap en kinderen in rurale gebieden moeten dezelfde kansen krijgen als andere kinderen.
