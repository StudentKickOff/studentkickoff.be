---
  name: The Zambians
  logo: zambians_logo.png
---
Een school met eigen internaat, bibliotheek, computerruimte, waar jongeren de gewassen eten van eigen land. Een school waar jongeren niet alleen een vak leren, maar ook die ondernemingsvaardigheden verwerven, waarmee ze een eigen bedrijfje kunnen starten. Een school waar jongeren uit zeer arme families de mogelijkheid krijgen om aan die armoede te ontsnappen. Een school waar studenten een officieel certificaat/diploma halen, waar ze mee door kunnen stromen naar het hoger onderwijs.

Met ondersteuning van Student Kick-Off krijgen deze jongeren een kans om die vakopleiding te volgen en die droom werkelijkheid te laten worden.

Door het gebrek aan kansen voor de jeugd en ook vanwege een tekort aan geschoolde vakmensen, begon ‘Geef de Kinderen van Mpongwe een Toekomst’ (GKMT) eind 2011 met de bouw van haar eerste middelbare vakschool in het district. Het George Korsten Vocational Training College1 (GKVTC) biedt, wanneer geheel afgerond, ruimte aan 500 voltijd studenten in een tiental opleidingen en een honderdtal deeltijd studenten (volwassenen en kleine boeren). Een unieke school voor landbouw en techniek met een duidelijke visie op duurzaamheid wat betreft bouw, onderwijs en zelfvoorzienendheid. Het project bood de afgelopen vijf jaar voltijd werkgelegenheid aan een veertigtal lokale mensen.

Het GKVTC wordt gebouwd in fasen. GKMT vraagt uw hulp bij het afbouwen van het derde praktijklokaal. Praktijklokaal 3 zal mede ingericht worden ten behoeve van de opleiding  “Voedselverwerking”. Jongeren leren hier hoe ze primaire producten, zoals tomaten, mango’s en pinda’s kunnen verwerken tot sappen, puree’s , pindakaas en gedroogde producten. Ze leren hoe ze aan genoemde gewassen die veel verbouwd worden in de omgeving, toegevoegde waarde kunnen geven door ze te verwerken tot een tweede product. Hierdoor wordt de opbrengst verhoogd en zijn producten veel langer houdbaar. Uiteindelijk verhoogt dit de voedselzekerheid.

Voor praktijklokaal drie is in totaal €9890.00 euro nodig. Elke bijdrage wordt door Wilde Ganzen aangevuld met 50%.
De uitvoering van het derde praktijklokaal zal ongeveer vier maanden in beslag nemen
